 

Quam male autem omnino (le tragoediis existimaverit Plutar-
chus, facile est intellectu ex eo, quod adulescentes monuit in libro
„de poetis audiendis“ cap. 8, ne ad pravos mores inclinarent,
sermonibus probabilibus tragoediarum adducti: . . . . οὐκ ἐάσομεν
φορὰν πρὸς τὰ φαῦλα γίγνεσθαι τῶν ἠθῶν, ἀλλὰ τῶν βελτιόνων
ζῆλον καὶ προαίρεσιν, εὐθὺς τοῖς μὲν τὸ ψέγειν, τοίς δὲ τὸ ἐπαινεῖν
ἀποδιδόντες. [z Verbis illis: ,,εὐθὺς τοῖς μὲν τὸ ψέγειν, τοῖς δὲ τὸ
ἐπαινεῖν ὰποδιδόντες“ plane confessus est scriptor, quomodo poetas
eorumque opera tractasset] μάλιστα δὲ τοῦτο ποιεῖν δεῖ ἐν ταῖς
τραγῳδίαις, ὅσαι λόγους έχουσι πιθανοὺς καὶ πανούργους έν
πράξεσιν ἀδόξοις καὶ πονηραῖς. Ad mores igitur depravandos
et corrumpendos aptissimas esse censet Plutarchus tragoedias,
nisi a magistris commonefacti adulescentes a verbis caveant turpibus
factis accommodatis. Cuius dicti exemplis utitur scriptor Euripidis
Sophoclisque sententiis, quas iam supra commemoravimus. Mirum
vero, quam diversa nos sentiamus de antiqua tragoedia, quam
disciplinam quandam et morum et ingenii esse haud inepte
arbitramur!

Maxime autem extenuantur laudes tragoediae in libro „de
gloria Atheniensium“ cap. 5. Cum enim nos optimo iure teneamus
Atheniensium gloriam non solum per homines reipublicae gerendae
peritissimos, per praeclaros duceS‚ egregios oratores, artifices per-
fectissimos esse auctam, sed etiam inprimis cum per Aristophanem,
summum comoediarum scriptorem, tum per sidera illa lucida, quae
splendidissime micant in coelo poeseos: Aeschylum, Sophoclem,

Euripidem, longe aliter iudicat Plutarchus, qui haec scripsit:

”Ηνθησε δὲ ή τραγῳδία καὶ διεβοήθη, θαυμαστὸν ἀκρόαμα καὶ
θέαμα τῶν τότ’ ἀνθρώπων γενομένη. Quibus verbis obscure ille
profitetur suis temporibus Graecos tragoedias admirari desiisse.
Utilitatem vero tragoedias civitati Atheniensium praebuisse prorsus
negat dicens: Τίνα οὖν αἱ καλαὶ τραγῳδίαι ταῖς Ἀθήναις ὄνησιν
ἤνεγκαν; postea enumerantur aliquot viri iique praeclarissimi, qui
de Atheniensibus bene sunt meriti: Themistocles, Pericles, Milti-
ades, Cimon.

Εἰ οὕτως ἡ Εὐριπίδου σοφία καὶ ἡ Σοφοκλέους λογιότης
καὶ τὸ Αἰσχύλου στόμα τιτῶν δυσχερῶν ἀπήλλαξεν, ἤ τι τῶν

3

